<article class="article" id="secondArticle">

  <h1>Ville tryk dræbe verden?</h1>
  <h2>Emballage allerede udgør en tredje-del af verdens affald. Hvor dårlig er den grafiske verden for sundhedet af vores verden?</h2>

<p class="forfatter">Isabella Broch | 28. September 2018</p>

<main>
<figure><img src="<?php if($page=='art1' or $page=='art2') {echo '.';}?>./files/deforestation.jpg" class="trash"><figcaption>En af myterne er, at den europæiske skov svinder ind. Det er forkert. Skovarealerne i Europa vokser hver dag med mere end 1.500 fodboldbaner i areal.</figcaption></figure><p>På Xerox Premier Partner møde i maj måned var der mulighed for at deltage i en række spændende og relevante seminarer om emner som fx neuromarketing, teknologi trends, cross media, emballage og miljø med mere.</p>
<h3>Kunderne vil gerne betale for unikke løsninger</h3>
<p>De fleste af de seminarer, jeg deltog i, var gode og gav udbytte. Der var kun et, der var lidt af et fejltrin, men det havde på den anden side et godt budskab, som blev tydeliggjort af Peter Dollerup, direktør i danske Xerox, der hjalp de to kvinder, der for det første talte et meget dårligt engelsk, og dernæst havde problemer med at fortælle, hvad formålet med deres indlæg var. Men det fik Peter Dollerup så klaret.</p>
<p>Det var et mexicansk firma, red Pepper Comunicacions, der fortalte om deres meget flotte og kreative emballageløsninger. Udover selve printet (naturligvis fra en Xerox-maskine) var næsten alt andet håndarbejde. Så det var løsninger i det absolut dyre ende. </p><p>Men budskabet var klart: Kunderne vil gerne betale, hvis de får noget særligt. Så hvis du vil bort fra at tale stykpriser, så hjælp kunderne med at tilføre deres løsninger noget ekstra værdi.</p>
<h3>Miljømyterne skal vi selv ”kommunikere ihjel”</h3>
<p>Det engelske firma Two Sides holdt et godt og informativt seminar om papir og miljø.  Der er en stor mængde myter om papirs skadelige virkning på miljøet. Og de myter skal vi som branche selv være med til at slå ihjel, for alternativet til papir er ikke nødvendigvis mere miljøvenligt.</p>
<h3>Europæisk skov svinder ikke, den vokser</h3>

<p>En af myterne er, at den europæiske skov svinder ind. Det er forkert. Skovarealerne i Europa vokser hver dag med mere end 1.500 fodboldbaner i areal. 50 procent af verdens skov-høst bruges til energi. 28 procent til byggeri. Der bruges kun 13 % til papir. </p><p>Myten om at plantet skov er dårligt for miljøet blev også bortvejet, med informationen om at godt planlagt tilplantning af ny skov fjerner presset på den naturlige skov og i øvrigt giver andre gode miljøpåvirkninger og det er et vigtigt led i omstillingen til grøn økonomi.</p>
<h3>Papir er et af de få bæredygtige produkter</h3>
<p>En tredje myte er at papir er dårligt for miljøet. Papiret er et af få virkeligt  bæredygtige produkter. Det er et rent naturprodukt, og det er et af de mest genbrugte produkter, idet der p.t. genbruges 72 procent – det maksimale mål er 74, da der også skal nye fibre til massen. Men ingen andre produkter genbruges i samme grad.</p>
<h3>Papirproduktion er ikke en stor miljøsynder</h3>
<p>Papirproduktion er en af de største syndere med hensyn til udslip af CO2. Og nej denne myte er heller ikke korrekt ifølge Two Sides. Papir, pulp og print står kun for 1 procent af verdens CO2-udslip. Fx står produktionsvirksomheder inden for ikke-metalliske mineraler for 6 procent, jern og stål for 4,8, kemikalier for 4,3 for at nævne nogle eksempler. Og også elektronisk kommunikation  koster på miljøet. Computere og smart phones genererer fx elektronisk affald i meget store mængder, og strømforbruget stiger år for år. Målt i forhold til 2014 vil forbruget i 2020 været steget med 63 procent.</p>
<h3>Emballage reducerer spild</h3>
<p>Der er også en myte om at emballage blot er affald og unødvendigt. Men det har ingen gang på jord. Papiremballage er med til at reducere spild, og emballagen genbruges. Emballage er med til at beskytte produktet, reducerer transportskader med helt ned til under 5 procent.  Og emballage giver fx fødevarer længere holdbarhed og dermed mindre fødevarespild.</p>
<p><em>Ovenstående tal og konklusioner kommer fra Two Sides og fra en fin lille folder, de har lavet.</em></p>

</main>

</article>
