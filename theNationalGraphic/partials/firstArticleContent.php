<article class="article" id="firstArticle">

  <h1>Ville du mistet din job til auto-matisering af grafiske workflow?</h1>
  <h2>Automatisering er et særdeles varmt emne i hele den grafiske branche i øjeblikket.</h2>

<p class="forfatter">Isabella Broch | 28. September 2018</p>

<main>
  <img src="<?php if($page=='art1' or $page=='art2') {echo '.';}?>./files/autoKeyStor.jpg" class="autoKey" alt="En finger, der trykker på en knap mærket 'business automation'"><p>Automatisering er et særdeles varmt emne i hele den grafiske branche i øjeblikket, hvilket man bl.a. fik bekræftet, da Grakom for nogen tid siden samlede omkring 75 mennesker til en hel dags seminar om automatisering.</p>
  <p>Blandt de løsninger, der er vanskelige at komme uden om, når man taler automatisering i den grafiske branche er softwaren Enfocus Switch. Har man lyst til at lær mere om netop Enfocus Switch, afholdes der i næste uge to seminarer i Odense. Et for nytilkomne og et for etablerede brugere.</p>
  <h3>Gratis seminar for nytilkomne</h3>
  <p>Onsdag den 19. er der tale om et gratis eftermiddagsarrangement over fire timer med emnet “Workflow productivity”. Dette seminar har fokus på at fortælle om mulighederne med automatisering af det daglige workflow, herunder kvalitetskontrol. Der vil desuden blive lejlighed for en-til-en møder med Enfocus’ eksperter, hvor man vil få lejlighed til at stille spørgsmål og få vejledning til løsning af produktionsrelaterede udfordringer.</p>
  <p>Seminaret er gratis at deltage i, men kræver forhåndstilmelding, da der er et begrænset antal pladser.</p>
  <h3>Seminar for de etablerede brugere</h3>
  <p>Torsdag den 20. september er der hel dags seminar især rettet mod eksisterende brugere af Switch og andre med erfaring i grafiske workflows.</p>
  <p>Her er lagt op til 8 timers seminar med et afvekslende program der omfatter såvel eksempler på, hvordan andre anvender Switch som tips og tricks til Switch. Repræsentanter for Enfocus vil gøre rede for de nærmeste fremtidsplaner for Switch og ikke mindst vil der være rig mulighed for selv at stille spørgsmål og komme med forslag til den fremtidige udvikling.</p>
  <p>Arrangementet er et led i Enfocus’ “Switch World Tour”. Eksisterende kunder med en maintenance-kontakt har to frie pladser på seminaret, mens andre kan deltage mod et deltagergebyr på kr. 2.245,-.</p>
  <h3>Her bliver det konkret!</h3>
    <p>Den danske Enfocus Switch-ekspert, Erik Terkelsen, siger om arrangementerne:</p>
  <p class="somebodyTalked">– Ingen er rigtig i tvivl om, at det giver rigtig god mening, hvis man kan automatisere en del af produktionen, men det kan være svært at overskue, hvordan man tager hul på en sådan omstilling. Ofte er den vejledning, der er til rådighed, meget overordnet og svær at omsætte i praksis.</p>
  <p>På disse seminarer bliver det ganske konkret og der vises eksempler på, hvordan automatisering kan implementeres i praksis også i mindre trin ad gangen.</p>
  <p>En del udbyder totale workflowløsninger, som dels kan være ret omfattende (læs: kostbare) og dels ofte repræsenterer lukkede systemer, som ikke altid kan integreres med eksisterende produktionsudstyr. </p>
  <p>Enfocus har en anden tilgang til automatisering af workflow, da Switch i høj grad fungerer som bindeled mellem eksisterende software og hardware.</p>
  <p>Det betyder, at man kan starte med helt simple workflows til f.eks. modtagelse og kontrol af filer og gradvis bygge videre til store workflows, som omfatter hele eller store dele af produktionen.</p>

</main>

</article>
